---
up:
  - "[[Social Media MOC]]"
related: 
created: 2024-05-18
tags:
  - "#note/develop🍃"
---
## Inbound marketing
الماركتنج نوعين: Inbound - Outbound

- Outbound: الإعلان هيجيلك وأنت مش عايز تشوفه
  إعلانات التليفزيون - رن شركات النت - إعلانات اليفط وهكذا
- Inbound: أنت هتروح بنفسك للإعلان 
  بتعمل خطوة وعلى أساسها بيجيلك إعلانات - محل أنت سجلت فيه - صفحة عملتلها لايك

---
ال outbound بقا قديم والسوق بقا رايح لل inbound بس ال outbound لسا بيكسب فلسا الشركات بتروحله لحد دلوقتي 

## Social media/marketing channels
ال platforms - Email newsletter - SMS - Calls - Fliers - كارنية

- عشان توصل للتارجت بتاعك أو تحقق هدفك المفروض بتختار القناة المناسبة ليك
	- مثلًا شركات بتعمل يفط ومش بتعمل إعلانات عالتليفزيون 
	- الكيانات الطلابية بتلجأ للسوشيال ميديا عشان بتخاطب الشباب

---
Needs /// Wants - احتياجات /// رغبات
دايمًا حاول تحسس إلي قدامك إنه محتاجك - حسسه انه عنده مشكلة وأنت اللي معاك الحل 
(انت الحل السحري)
- يعني شركة كورسات لازم تحسس اللي قدامك إنه محتاج الكورس دا أو انه مش هيتقبل فالإنترفيوهات من غير الكورس دا - ال CV مرفوض من غيره 
- محل لبس: لو مشترتش من المحل بتاعي فأنت ناقصك حاجة - فايتك حاجة - مش روش كفاية - من طبقة إجتماعية تانية - مش مننا 

مثلًا الكيانات الطلابية: اللي في معًا دا روش وهيلاقي كوميونتي جامدة 
## Different types of content
كل Channel ليها content مختلفة

كتابة - صور - ديزاينات - فيديوهات - ستوريز - شورتس

الفيسبوك له كتابة - تويتر بنكتب عليه - يوتيوب بنكتب ديسكريبشن بس أكيد مش كلهم زي بعض 
مينفعش أخد نفس المحتوى في كله وأنشره وخلاص

---
بعمل حساب لمين وعشان ايه وإزاي؟
Who - why - what

---
احنا بقينا في عصر البصريات والسرعة 
فبتهتم بالديزاين والحاجات المرئية أكتر حتى مش بطول البوست أوي 
## Facebook post structure
> Intro - Body - Call to action 


- انترو: جملة رشيقة جذابة (جملة مش حاجة كتير) - جذابة لأن هييجي بعدها ال Read more 
  مينفعش تبقا مش واضحة - طويلة - مش بتبين المشكلة - مش بتقول ان الحل موجود تحت 

- جسم محتوى: فقرات متسلسلة ورا بعض بتسلسل منطقي، مرتب حسب الأولويات، المشكلة ثم الحل وامهد للمشكلة وألعب على العاطفة
  (مش عشوائية - الفقرة مش كبيرة)
  تنسيق/ إملاء (هتفرق كل حاجة)

- CTA: انضم للمجموعة - استفيد بالخصم - امنشن صاحبي - اشير - اتابع الصفحة - أصلي - أتبرع - اشترك

## Brand

### Brand identity
صورة ذهنية في دماغك، درجة أحمر معينة لو شوفتها هبقا عارف انها بتاع فودافون، أو المارد الأحمر بتاعهم، درجة أورنج بتاع أورنج، درجة موف بتاع وي
### Visual Identity
جزء البصريات، اللوجو، شكل الديزاينات 
بنستخدم فيكتور ولا صور
### Brand Voice
مش بس اللغة ونبرة الصوت
بعبر عن نفسي ازاي؟ 
مرسيدس مثلًا بيتكلم أكنه هو أجمد واحد وبيتكلم من فوق، لو محل أطفال فبيتكلم 
الكوميونتي: احنا كذا كذا (بتعمل ولاء)
## Target audience
عايز أوصل لمين؟
### Segmentation
تقسيم للبيرسونا اللي تحت
فئة عمرية، فئة مالية، المكان وهكذا
### Buyer persona
بعمل دراسة للسوق، واشوف المنافسين اللي عايز أبقا زيهم وضعهم ايه
مطعم: 
أم ربة منزل عندها أطفال وعايزة تشتري من المطعم لما تبقا تعبانة
الشباب بعد الكلية وهم مستعجلين فمتبقاش غالية
ناس عايزين يخرجوا ينبسطوا فالمحل يبقا فيه ديزاينات كويسة عشان يتصوروا وبتاع
هما وهميين بس بعملهم بيرسونا خاصة بيهم وكل واحد عايز حاجة مختلفة وانا اختارت ان كلهم يبقوا في ال audience بتاعي

## Positioning
عايز الصورة الذهنية عند المتابعين تبقا ايه؟ 

## كتابة
#### Post 1
تعمل ايه لو اتحطيت في مشكلة خلتك تبقا مسئول عن مصاريف البيت وفجأة ظروف خلتك تبقى مديون بمبلغ كبير؟
دا اللي حصل مع طالب زميلنا متولي مسئولية البيت من صغره وأمه أصيبت بفيرس C 
خد قرض بمبلغ 10,000 جنية عشان يجيب مصاريف العلاج وكان ملتزم بسداد القرض بس للأسف تعرضت أجزاء من سقف المنزل للإنهيار وكانت تكلفة التصليح أكتر من 30,000 جنية.
فكر في حل تاني فجاب فيزا إئتمانية من أحد البنوك وهو حاليا متعثر في سداد الأقساط دي كلها
القرض الأول تخطى ال 3000 والثاني 35,000 جنية واترفع عليه قضية وخد حكم 3 شهور من جهة القرض الأول وهو حاليًا حتى مش عارف يشتغل بسبب الحكم دا
بعد ما عرفت قصة زميلنا أنا دلوقتي جاي أفكرك بحديث مهم جدًا للرسول عليه الصلاة والسلام: "من فرج عن مؤمن كربة من كرب الدنيا، فرج الله عنه كربة من كرب يوم القيامة"
وزميلنا في كربة كبيرة دلوقتي ولازم كلنا نقف جنبه ونساعده لعل الله يفرج عنا كرب يوم القيامة
___
للتبرع من خلال رسائل الصفحة
أو عن طريق فودافون كاش: 01024798649
هدفنا: `#مجتمع_بلا_محتاج`

#### Post 2
بفضل تبرعاتكم ومساعدتكم قدرنا نجمع حوالي نص المبلغ المطلوب ... بس لسا ؟
وصلنا لنص الطريق سوا وقدرنا بفضل ربنا ثم مساعدتكم اننا نسدد أول دين لزميلنا وجزء من الدين التاني بس لسا الطريق مخلصش 
للأسف لسا فاضل نص المبلغ اللي هو حوالي 20,000 جنية، وكل يوم بنتأخر في سداد المبلغ بيزيد أكتر وأكتر😥
___
تفاصيل الحالة في التعليقات ⬇️
للتبرع من خلال رسائل الصفحة
أو عن طريق فودافون كاش: 01024798649
هدفنا: `#مجتمع_بلا_محتاج`

#### Post 3
بنت في العقد الثالث من عمرها اضطرت بأن تكون هي المسؤوله عن أسرتها ورعايتها والدها مصاب بالعمى تقريبا لم يتبقى غير عين واحد ترى بصيص من الضوء وبعض العمليات  الأمراض الاخرى مثل ربط دوالي المرئى وغيرها مع الظروف الصعبه للحياه وعدم وجود دخل ثابت للاسره الا معاش والدها الذي لا يتعدى الالف جنيه وبعدما اضطرت لوقف عملها بسبب زيادة مرض والدها ورعايته ومع دخول اختها الأكبر ع سن الثلاثين دون زواج ويتم رفض أي عريس نظرا للظروف الصعبه وعدم وجود أي مساعدات غير بمبالغ بسيطه اضطرت ان تأخذ عده قروض لتستر اختها وتتابع مرض ابوها سددت منه اقساط قليله وباقي عليها حوالي 56395 الف جنيه مصري فهي الان معرضه للحبس بسبب تأخرها عن تسديد  الأقساط الشهريه وبالفعل كانت ستسجن ولكن بفضل الله سدد عنها شخص وكتب عليها وصل امانه ب١٠٠٠٠ جنيه ولكن يطالبها بالمبلغ أو الحبس فمن سيسدد عنها الان

---
بنت بقت مسئولة عن أسرتها بسبب الظروف ولكن للأسف 😥
والدها أصاب بالعمى تقريبًا ومعدش متبقي غير عين واحدة بيشوف بيها خفيف جدًا وعمل عمليات تانية كتير خطيرة فاضطرت انها تصرف على البيت وتصرف على تكاليف علاج والدها
بس الظروف كانت أصعب منها ومكنش فيه دخل ثابت للأسرة الا معاش الوالد وكمان سابت الشغل بسبب زيادة مرض أبوها عشان ترعاه، وكمان كانت بتحاول تساعد في جهاز أختها ومكنش فيه حد بيساعدهم، فاضطرت إنها تاخد كذا قرض عشان تعدي الظروف الصعبة دي
ولكن للأسف سددت أقساط قليلة منهم وباقي عليها (55 ألف جنية)
واللي مخلي الموضوع أصعب إنها معرضة للحبس بسبب التأخر في التسديد ودا بالفعل كان هيحصل ولكن بفضل ربنا فيه شخص سدد عنها وكتب عليها وصل أمانة بالمبلغ بس هي لسا معرضة في أي لحظة إنها تتحبس 😔
افتكر حديث الرسول ﷺ: (من فرَّج عن مسلم كربة فرَّج الله عنه كربة من كربات يوم القيامة، ومن ستر مسلمًا ستره الله يوم القيامة)
فساعدنا نفك كرب أخت مسلمة من السجن عشان ربنا يفك كرباتك يوم القيامة ❤️

\___
اتبرع دلوقتي من خلال رسايل الصفحة
أو عن طريق فودافون كاش: 01024798649
هدفنا: `#مجتمع_بلا_محتاج`


# خطوات عملية
## Brainstorming
عصف ذهني وهي اني بطلع أفكار للكامبين كلها
المفروض هعمل الإيفنت الفلاني(حد تاني عمله) وانا عامله قبل كدا فأنا هسوقله إزاي كميديا وايه جديد أعمله وهل هو التارجت اودينس بتوعه نفس بتوعي 
مثلًا لو بنعمل بير فاحنا هنزود التارجت اودينس بتاعي الناس اللي ليهم حد متوفي

وليها Techniques ممكن تسيرش عليها
بس أحسن طريقة إن كل واحد يقول أي حاجة بتيجي في دماغه وواحد بيجمع الأفكار كلها في مكان واحد وأول ما الوقت بتاع الـ Brainstorming يخلص نبدأ اننا نناقش ونفلتر الحوار دا
بيبان أهميته لو عايز أعمل حاجة مطرقعه أو جديدة

## SWOT 
نقاط القوة - الضعف - الفرص - التهديدات
القوة والضعف: هما فعلًا عندي (عندي تيم قوي - مزنوقين كلهم في الإمتحانات)
الفرص: كيان تاني يساعدنا في الإيفنت دا فيتقسم الشغل (فرصة ممكن تتحقق وممكن لا)
التهديدات: الأعضاء الجديدة مبيعرفوش يشتغلوا ديزاين فالحمل على تيم الديزاين هيبقا كبير شوية
